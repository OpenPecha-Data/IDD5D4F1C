དེ་ལ་དྲི་མ་དང་བཅས་པའི་དེ་བཞིན་ཉིད་ཀྱི་དབང་དུ་མཛད་ནས་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་པོ་ཅན་ནོ་ཞེས་གསུངས་པ་གང་ཡིན་པ་དེ་དོན་གང་གི་ཡིན་ཞེ་ན་༑

༼སེཨེ ༨༨ཨ༦ ༨༨བ༢༽རྫོགས་སངས་སྐུ་ནི་འཕྲོ་ཕྱིར་དང་༑༑་དེ་བཞིན་ཉིད་དབྱེར་མེད་ཕྱིར་དང་༑༑་རིགས་ཡོད་ཕྱིར་ན་ལུས་ཅན་ཀུན་༑༑་རྟག་ཏུ་སངས་རྒྱས་སྙིང་པོ་ཅན་༑༑

མདོར་བསྡུན་ན་དོན་རྣམ་པ་གསུམ་གྱིས་སེམས་ཅན་ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ་ཞེས་བཅོམ་ལྡན་འདས་ཀཡཨིས་གསུངས་ཏེ་༑་སངས་རྒྱས་ཡེ་ཤེས་སེམས་ཅན་ཚོགས་ཞུགས་ཕྱིར་༑༑་རང་བཞིན་དྲི་མེད་དེ་ནི་གཉིས་མེད་དེ་༑༑་སངས་རྒྱས་རིགས་ལ་དཨེ་འབྲས་ཉེར་བརྟགས་ཕྱིར་༑༑་འགྲོ་ཀུན་སངས་རྒྱས་སྙིང་པོ
་ཅན་དུ་གསུངས་༑༑་དོན་དེ་རྣམ་པ་ཐམས་ཅད་དོན་གང་གིས་གསུངས་རབ་ཏཧམས་ཅད་དུ་ཁྱད་པར་མེད་པར་བསྟན་པར་འགྱུར་བ་དེའི་དབང་དུ་བྱས་ཏེ་བཤད་པར་བྱའོ་༑༑་འདི་ལྟ་སྟེ་༑་སེམས་ཅན་ཐམས་ཅདལ་དེ་བཞིན་གཤེགས་པའི་ཆོས་ཀྱི་སྐུས་འཕྲོ་བའི་དོན་དང་༑་དེ་བཞིན་གཤེགས་པའི་དེ་བཞིན་ཉིད་རྣམ་པར་དབྱེར་མེད་པའི་དོན་དང༑་དེ
་བཞིན་གཤེགས་པའི་རིགས་ཡོད་པའི་དོན་གྱིས་སོ་༑༑་དོན་གྱི་གནས་གསུམ་པོ་འདི་དག་ཀྱང་དེ་བཞིན་གཤེགས་པའི་སྙིང་པོའི་མངོའི་རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ་༑༑

